---
templateKey: about-page
path: /o-nas
title: O nás
---
<!-- ### Shade-grown coffee -->
Satanizmus nie je len liberálne náboženstvo, ale tiež filozofia podporujúca mier, všestrannú rovnoprávnosť a princípy demokracie. Neuctievame síce Satana ani iných teistických bohov, ale uctievame prírodu, človeka a ľudstvo. Sme teda v pravom zmysle slova panteisti, hoci združujeme aj rozmanité formy ateizmu.

### Základná Ústava
Satanova ústava je základný dokument našej organizácie. V plnom znení a s vysvetlivkami ju nájdete tu.

### Podporujeme
Demokraciu
Pokrok
Obranu seba aj druhých
Miešanie rás
Rovnosť náboženstiev
Rovnosť pohlaví
Ochranu prírody
Ochranu detí pred náboženskou demagógiou a fundamentalizmom
Nepodporujeme
Autoritárstvo
Bazírovanie na tradíciách
Používanie násilia v inom prípade než v obrane
Rasovú neznášanlivosť
Nadradenosť jednotlivých náboženstiev
Nadradenosť jedného pohlavia
Popieranie zmeny klímy
Zneužívanie detí náboženstvami a náboženskými predstaviteľmi

### Sabat
Sabat je každoročným snemom satanistov, teda členov Satanovej komunity. Na Sabate sú volení správci/správkyne a prejednávajú sa podstatné otázky budúceho smerovania komunity, vrátane projektov na daný rok.  Výsledky Sabatu 2019 si môžeš prehliadnuť tu. Medzi najdôležitejšie projekty na tento rok patrí napríklad:

### Požiadavky (proti čomu bojujeme)
1. „Požadujeme, aby náboženské organizácie smeli dávať a uchovávať členstvo iba osobám starším 15 rokov (vrátane), a to iba v prípade, že o členstvo sami zažiadajú.“
2. Požadujeme, aby bolo prelomené spovedné tajomstvo minimálne v oblasti sexuálnych zločinov a aby kňazi povinne nahlasovali trestné činy, ktoré sa dozvedia behom spovede svojich kolegov - kňazov, a to nielen svojim nadriadeným v cirkvi, ale aj polícii a štátnym úradom. 
3. „Požadujeme, aby bola v Slovenskej republike zakázaná detská obriezka chlapcov aj dievčat z iných než lekárskych dôvodov, a to až do dosiahnutia plnoletosti.“

### Návrhy (za čo bojujeme)
4. „Navrhujeme, aby Satanova komunita začala oficiálne bojovať za právo dospelého jednotlivca na zvolenie okamihu vlastnej smrti skrz eutanáziu.„
5. „Navrhujeme, aby Satanova komunita oficiálne podporovala dekriminalizáciu a legalizáciu prostitúcie a iných obchodných služieb, spojených so sexom či ľudskou sexualitou.“
6. „Navrhujeme, aby Satanova komunita začala projekt o slovenských kacírskych hrdinoch (častokrát obetiach čarodejníckych procesov a katolíckych popráv) s cieľom pripomenúť tieto historické osobnosti a informovať o nich viac verejnosť.“

### Chceš sa stať členom?
Prečítaj si najprv pravidlá pre členov a pokiaľ s nimi súhlasíš, zaregistruj sa na tejto stránke. Pokiaľ ťa zaujíma  viac aspektov Satanovej komunity, pozri sa do nášho Q&A, pošli email na satanovakomunitask@gmail.com alebo napíš do skupiny pre členov.

